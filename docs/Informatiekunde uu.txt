INFORMATIEKUNDE STUDEREN Na de studie Informatiekunde ben je specialist in informatie- en communicatietechnologie en heb je geleerd de wensen van bedrijven om te zetten naar ICT-toepassingen. NIET ALLEEN TECHNISCH Als informatiekundige ben je een bruggenbouwer. Je vertaalt de wensen van een bedrijf naar nieuwe ICT-toepassingen, je zorgt ervoor dat die goed gebruikt worden en het gewenste resultaat opleveren. Als informatiekundige moet je dus goed kunnen luisteren, communiceren, analyseren en creatieve oplossingen kunnen bedenken. MENSELIJKE KANT VAN ICT Informatiekunde studeren gaat over de nieuwste informatie- en communicatietechnologie (ICT) en hoe je die technologie kunt toepassen in e-business, het onderwijs, de gezondheidszorg, thuis of onderweg. Maar informatiekunde studeren gaat ook over de gevolgen van ICT-gebruik voor het handelen van mensen en organisaties. Het accent van informatiekunde ligt dus op de menselijke kant van ICT. Naast technische vakken, krijg je ook vakken als communicatiekunde en beleid en management, zodat je later een adviserende rol kunt krijgen in de informatievoorziening van een organisatie. Meer over mogelijke beroepen is hier te vinden.  