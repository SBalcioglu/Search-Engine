INFORMATICA STUDEREN Informatici bouwen automatiseringssystemen voor bedrijven of ontwerpen 'serious games' die gebruikt worden voor educatie, voorlichting of training. Informatica is te vinden in allerlei velden, zoals gametechnologie, geneeskunde of economie. Voorbeelden van vraagstukken van een informaticus zijn: Hoe regel je het vliegverkeer goed, zonder vertragingen? Hoe sla je DNA-gegevens digitaal en goed beheerbaar op? Hoe maak je personages in een videogame geloofwaardig? Studenten vertellen over de inhoud en opbouw van de opleiding en waarom ze voor Informatica aan de UU hebben gekozen: Vraag je je af wat de invloed van het Coronavirus zal zijn op het volgen van jouw studie? Ga dan voor meer informatie naar Studieprogramma. De leuke studenten, een goede ondersteuning en het hoge kennisniveau van de docenten maken deze opleiding een mooie omgeving om te leren hoe we onze maatschappij kunnen ondersteunen met informatiesystemen. Kevin van Blokland, student Informatica Kevin Blokland Student Informatica EXTRA UITDAGING Bieden we in het honoursprogramma en de dubbele bachelor. Je combineert Informatica met Informatiekunde of met Wiskunde en kan in drie jaar twee bachelordiplomaâ€™s halen. GAMETECHNOLOGIE Informatica studeren in Utrecht geeft je de mogelijkheid te kiezen voor de studierichting gametechnologie. Er is een grote toekomst in serious gaming. De brandweer en piloten trainen bijvoorbeeld in virtuele omgevingen op het omgaan met crisissituaties. Ook kunnen games op een realistische manier het managen van een bedrijf simuleren en zo economische principes overbrengen. Kijk op Gametechnologie voor meer informatie en vraag de brochure aan. GENEESKUNDE Medisch gezien is er ook meer mogelijk geworden door Informatica. Dankzij de ontwikkeling van nieuwe methoden en technieken kunnen artsen sneller en betrouwbaarder een diagnose stellen. In samenwerking met de intensive care van het UMC Utrecht is bijvoorbeeld een model gemaakt waarmee beademingsgerelateerde longontsteking vroegtijdig kan worden opgespoord. Met informatica studeren kun je dus ook bijdragen aan de gezondheidszorg! ECONOMIE Economische groei is vaak het resultaat van ICT-investeringen. Automatisering vermindert de kans op fouten en verhoogt de productiesnelheid. Logistieke processen gaan 24 uur per dag door, vrijwel zonder tussenkomst van mensen. Dit valt onder bedrijfsgerichte informatica.