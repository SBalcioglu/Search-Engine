Informatica (BSc) Bij de bachelor Informatica in Leiden staan wiskunde, logica en een fundamentele wetenschappelijke aanpak centraal, waar je kunt kiezen uit vier specialisaties. Je wordt opgeleid tot een sterke, academische data-specialist met een harde bèta-achtergrond. Waarom Informatica studeren aan de Universiteit Leiden? Fundamenteel: In Leiden staan wiskunde, logica en een fundamentele wetenschappelijke aanpak centraal. Je leert over de achterliggende wiskunde. Ook leer je programmeren en software en systemen te doorgronden en zelf te maken. Specialisaties: Leiden biedt vier verschillende specialisaties. Je kiest vanaf jaar één voor een specialisatie. Zo heb je als afgestudeerd informaticus in Leiden van meer verstand dan alleen van techniek. Onderzoek: De Universiteit Leiden is een onderzoeksintensieve universiteit. Je krijgt college van onderzoekers die gespecialiseerd zijn in diverse onderwerpen passend bij de gekozen specialisatie. Zij gebruiken voorbeelden en leggen recente inzichten uit hun onderzoek direct voor. Vier specialisaties Informatica: Als je vooral benieuwd bent naar de achterliggende systemen, wiskunde en logica en , hard- en software wilt leren begrijpen en ontwikkelen. Bioinformatica: Als je ook wilt leren om complexe biologische data te organiseren, modelleren en analyseren. Informatica & Economie: Als je de impact van ICT op bedrijven en organisaties wilt leren begrijpen. Kunstmatige Intelligentie: Als je meer wilt leren over ontwikkelingen in de robotica en machine learning en over de psychologische processen die daaraan ten grondslag liggen.